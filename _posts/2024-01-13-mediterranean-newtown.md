---
title: "Mediterranean Warehouse, Newtown"
date: 2024-01-13
# for each of the languages (en|de|bar), indicate level (required|enhancing|minor|none)
en: minor
de: none
bar: required
---
Da Eugen is a Gourmet  
Und lesn kann a aa  
Geh, loß'n hoit, wenn's eahm schmeckt

Hot drei Biacha dabei  
Ob a de do herin olle heit lest?  
Oans fürn Kaffee, oans fürs Croissant, oans für d'Käseschnitte

Diagonal üba d'Kreizung gfetzt  
Dea traut se  
Ned da Eugen, da anda

Dea Spoz hot an Vogl  
Iazd muaß da Eugen auf sei Käseschnitte aufbassn  
Do is no a bisse wos üba

Da Wind geht  
Aufm Hochsitz wia i ned belästigt  
s'Weibe kimmt eh boid

*If man must kill to eat  
Let it be an act of worship*  
Hot da Troubadour gsogt  
Wia werd's dem iazd geh?

Is' ihr draußn doch z'windig wordn  
Da Eugen hot aufgessn  
Da Spoz is nimma do

Draußn flattat s'Gwand im Wind  
d'Pacific Islander lochan  
Pazifistn?